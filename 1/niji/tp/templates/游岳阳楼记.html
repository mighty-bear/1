<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="https://stackpath.bootstrapcdn.com/bootstrap/3.3.7/css/bootstrap.min.css">
    <link rel="stylesheet" type="text/css" href="/static/backgroundimg.css">
    <script type="text/javascript" src="https://code.jquery.com/jquery-3.3.1.slim.min.js"></script>
    <script type="text/javascript" src="https://cdnjs.cloudflare.com/ajax/libs/popper.js/1.14.7/umd/popper.min.js"></script>
    <script type="text/javascript" src="https://stackpath.bootstrapcdn.com/bootstrap/3.3.7/js/bootstrap.min.js"></script>
    <style type="text/css">
        p{
            text-indent: 50px;
        }
        .player_f{
            position: relative;
            width: 400px;
            height: 200px;
            top: 500px;
            left: 350px;
        }
        .player_s{
            position: absolute;
            width: 80px;
            height: 80px;
            top: 50px;
            left: 120px;
        }
        .jpg1{
            position: absolute;
            width: 1400px;
            height: 450px;
            top: 50px;
            left: 350px;
        }
        .text1{
            position: absolute;
            width: 1000px;
            height: 350px;
            top: 500px;
            left: 750px;
        }
        .back1{
            position: absolute;
            width: 100px;
            height: 30px;
            top: 10px;
            right: 120px;
        }
        .back2{
            position: absolute;
            width: 100px;
            height: 30px;
            top: 10px;
            right: 10px;
        }
    </style>
    <title>游岳阳楼记</title>
</head>
<body>

    <!--背景-->
    <div class="wrapper">     
        <div id="web_bg" style="background-image: url(/static/古诗词背景.jpg);"></div>
    </div>

    <!-- 返回按钮 -->
    <div class="back1">
        <input type="button" style="width: 90px;" name="Submit" onclick="window.location.href='/'" value="返回首页">
    </div>
    <div class="back2">
        <input type="button" style="width: 90px;" name="Submit" onclick="javascript:history.back(-1);" value="返回上一页">
    </div>
    
    <!-- 古诗（图） -->
    <div class="jpg1">
        <img src="/static/游岳阳楼记诗.jpeg" width="1400" height="450" alt="">
    </div>

    <!-- 相关视频 -->
    <div class="player_f">
        <a href="https://baike.baidu.com/item/%E6%B8%B8%E5%B2%B3%E9%98%B3%E6%A5%BC%E8%AE%B0/6572922?fr=aladdin">
            <img src="/static/游岳阳楼记.jpg" width="350" height="200" alt="">
            <div class="player_s"><span class="glyphicon glyphicon-play-circle glyphicon-lg" style="font-size: 80px; color:grey;" aria-hidden="true"></span></div>
        </a>
    </div>

    <!-- 文字描述 -->
    <div class="text1">
        <p style="font-size: 30px;">
            洞庭为沅湘等九水之委，当其涸时，如匹练耳；及春夏间，九水发而后有湖。然九水发，巴江之水亦发，九水方奔腾皓淼，以趋浔阳；而巴江之水，卷雪轰雷，自天上来。竭此水方张之势，不足以当巴江旁溢之波。九水始若屏息敛衽，而不敢与之争。九水愈退，巴江愈进，向来之坎窦，隘不能受，始漫衍为青草，为赤沙，为云梦，澄鲜宇宙，摇荡乾坤者八九百里。而岳阳楼峙于江湖交会之间，朝朝暮暮，以穷其吞吐之变态，此其所以奇也。楼之前，为君山，如一雀尾垆，排当水面，林木可数。盖从君山酒香、朗吟亭上望，洞庭得水最多，故直以千里一壑，粘天沃日为奇。此楼得水稍诎，前见北岸，政须君山妖蒨，以文其陋。况江湖于此会，而无一山以屯蓄之，莽莽洪流，亦复何致。故楼之观，得水而壮，得山而妍也。
        </p>
        <p style="font-size: 30px;">
            游之日，风日清和，湖平于熨，时有小舫往来，如蝇头细字，着鹅溪练上。取酒共酌，意致闲淡，亭午风渐劲，湖水汩汩有声。千帆结阵而来，亦甚雄快。日暮，炮车云生，猛风大起，湖浪奔腾，雪山汹涌，震撼城郭。予始四望惨淡，投箸而起，愀然以悲，泫然不能自已也。昔滕子京以庆帅左迁此地，郁郁不得志，增城楼为岳阳楼。既成，宾僚请大合乐落之，子京曰：“直须凭栏大哭一番乃快。”范公“先忧后乐”之语，盖亦有为而发。夫定州之役，子京增堞籍兵，慰死犒生，边垂以安，而文法吏以耗国议其后。朝廷用人如此，诚不能无慨于心。第以束发登朝，入为名谏议，出为名将帅，已稍稍展布其才；而又有范公为知己，不久报政最矣，有何可哭？至若予者，为毛锥子所窘，一往四十余年，不得备国家一亭一障之用。玄鬓已皤，壮心日灰。近来又遭知己骨肉之变，寒雁一影，飘零天末，是则真可哭也，真可哭也！
        </p>
    </div>
</body>
</html>